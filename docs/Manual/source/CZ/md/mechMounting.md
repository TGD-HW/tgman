Před samotnou montáží servozesilovače, je potřeba vzít na vědomí, že:

- Není-li servozesilovač (nebo motor) řádně uzemněn, hrozí nebezpečí úrazu elektrickým proudem.
- Nepoužívejte montážní desky s nátěrem (nevodivé).
- Chraňte servozesilovač před nepřípustným namáháním. Dbejte hlavně na to, aby během přepravy nebo manipulace nedošlo k ohnutí žádné části a změně izolačních vzdáleností.
- Nedotýkejte se elektronických součástí a kontaktů.
- Zajistěte dostatečný přívod chladného filtrovaného vzduchu do spodní části rozvaděče nebo použijte tepelný výměník.
- Nemontujte přímo vedle servozesilovače zařízení, které vytváří magnetická pole. Silná magnetická pole mohou přímo ovlivnit interní součásti. Nainstalujte zařízení, které vytváří magnetické pole, v dostatečné vzdálenosti od servozesilovače anebo zajistěte odstínění magnetického pole.

Nainstalujte servozesilovač dle následujících pokynů:

1. Připravte místo, potřebné nářadí a ochranné pomůcky. Namontujte servozesilovač do uzavřené skříně rozvaděče. V místě instalace nesmí být materiály, které by mohly způsobit zkrat nebo korozi. Dodržujte předepsané vzdálenosti.
2. Zkontrolujte, zda ventilaci nic nebrání, a zajistěte dodržování přípustné okolní teploty. Dodržujte požadovaný volný prostor nad a pod servozesilovačem.
3. Pokud je v rozvaděči použit chladicí systém, umístěte jej tak, aby zkondenzovaná voda nemohla kapat na servozesilovač nebo přídavná zařízení.
4. Namontujte servozesilovač a napájecí zdroj blízko sebe na vodivou uzemněnou montážní desku v rozvaděči.
5. Zajistěte uzemnění servozesilovače.

!!! note "Poznámka"
	
	Pro dosažení deklarovaných hodnot parametrů je nutné zajistit dostatečný odvod tepla a chlazení servozesilovače.